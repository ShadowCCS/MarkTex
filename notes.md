# Kapittel 4:  Redoks-Reaksjoner

**Kompetansemål**

- Undersøke om en reaksjon er en redoksreaksjon ved å ruke oksidasjonstall
- Kunne balansere redoksreaksjoner og bruke de videre i beregninger
- Vurdere hvilke stoffer som vil bli oksidert og redusert
- Kunne bruke spenningsrekka
- Vite, og kunne forklare hva som skjer i en galvanisk celle, en elektrolyse og ved korrosjon (etter heldags)
- Bruke faraday konstanten og spennings rekka til å gjøre beregninger (f.eks. utbytte i en elektrolyse)

# Redoksreaksjoner [4.1] {bg:#e0f2fe}

- En redoksreaksjon består av to halv-reaksjon- en oksidasjon og en reduksjon
- Et stoff som tar opp elektroner blir redusert, og er et oksidasjonsmiddel
- Et stoff som gir fra seg elektroner blir oksidert og er et reduksjonsmiddel

**Huskeregel:** Alt som reagerer med oksygengass blir oksidert

Eksempel:

$2Mg(s)+0_2(g) → 2MgO(s)$

### **Halv reaksjonen**

**Reduksjon:**

$O_2(g) + 2e^- → 2O^{2-}$

**Oksidasjon:**

$Mg(s) → Mg^{2+} + 2e^-$

Her blir $Mg$  oksidert og er et reduksjonsmiddel, $O_2$ blir redusert og er et oksideringsmiddel

## **Oksidasjonstall**

Med oksidasjonstallet til et atom i en kjemisk forbindelse mener vi ladningen atomet ville hatt dersom bindings-elektronene var overført til det mest elektron-negative atomet i hver binding i forbindelsen.

- Nyttig når det ikke alltid der snakk om fullstendig elektron-overføring
- → Definisjonen på en reduksjon blir da: nedgang i oksidasjonstall
- → Definisjon på en oksidasjon blir da: økning i oksidasjonstall
- En antioksidant hindrer oksidasjon av et annet stoff ved at det fungerer som en reduksjonsmiddel, og selv blir oksidert (ofrer seg og blir oksidert istedenfor noe annet)

## Balansere redoksreaksjoner

Husk: Vi må ha like mange elektroner 

## Redoksreaksjoner i organisk forbindelser

- Her ser vi etter endring i oksidasjonstall for karbon-atomer
- Generell regel:
- +O/-2H: Oksidert
- -O/+2H: Redusert
- Vi finner oksidasjonstall på karbon-atomer der det skjer en endring:

$CH_3 → CH_2-OH → CH_3-CHO$

Alkohol → Aldehyd

# Energi i Redoksreaksjoner [4.2] {bg:#f8e1ec}

Spontane redoksreaksjoner frigjør som regel mye energi. Et viktig poeng her er at **alle forbrenningsreaksjoner** er **eksoterme redoksreaksjoner,** det er derfor de avgir varme.

**Resten her er ikke viktig**

Ved **fullstendig forbrenning** av organiske stoffer får vi CO₂ og H₂O som produkter, slik som i celleånding.

Ved **ufullstendig forbrenning** av organiske forbindelser kan det i tillegg dannes sot (C) og kullos (CO). Dette skjer ikke i kroppen, men ved vanlig forbrenning i f.eks. motorer eller ildsteder.

For **uorganiske forbindelser** dannes det ikke CO₂ ved forbrenning, siden de ikke inneholder karbon.

**Antioksidanter (Ekstra fagstoff)**

Antioksidanter hindrer uønsket oksidasjon ved å bli oksidert selv. Generell oksidasjon av matvarer, materialer, medisiner eller kosmetikk er negativt fordi det kan føre til nedbrytning eller dårligere kvalitet.

**Frie radikaler** er atomer eller atomgrupper med et uparret elektron. De er svært reaktive og kan starte kjedereaksjoner, som for eksempel oksidativt stress i kroppen.

**Vanlige antioksidanter inkluderer**

- Sulfitter
- Askorbinsyre (vitamin C)
- Sitronsyre
- Tokoferoler (vitamin E, fettløselige)

# Metallenes spennings rekke, reduksjons potensiale og spontanitet [4.3] {bg:#f9f0eb}

Spenningsrekka er en oversikt over metaller som viser hvor lett de lar seg oksidere. Metaller som står langt til venstre oksideres lett, mens edle metaller til høyre er mer stabile og lar seg ikke like lett oksidere.

Et edelt metall kan derfor **oksidere et mindre edelt metall**, fordi det edle metallet selv lett lar seg redusere.

Til eksamen bruker vi den **utvidede spenningsrekka** i vedlegget. Den viser **reduksjonspotensialene** til halvreaksjonene, altså hvor lett hver halvreaksjon lar seg redusere.

![image](https://i.ibb.co/KzBrMjrZ/Spontan-1.png)

## Produksjonspotensial og celle potensial

Hver halvreaksjon i spenningsrekka har et oppgitt **reduksjonspotensial**. Jo større (mer positivt) dette tallet er, desto lettere skjer reduksjonen.

**Cellepotensialet** forteller den totale spenningen i en redoksreaksjon. Hvis cellepotensialet er **positivt**, vil reaksjonen gå spontant.

**Vi følger denne formelen**

- $E^0_{celle} = E^0_{red} + E^0_{oks}$
- $E^0_{celle} > 0:$ Spontant
- $E^0_{Oks} = -E^0_{red}$ for halv reaksjonen som oksideres

**Viktig:**

Vi ganger aldri opp reduksjons, eller oksidasjonspotensialene når vi balanserer antall elektroner. Potensialer endrer seg ikke med mengde.

**Eksempel:** En bit kobber i en løsning av sink(II)nitrat

Vi starter med å skrive opp hva som faktisk er til stede i løsningen:

$Cu (s),  Zn^{2+} (aq), NO_3^- (aq), H_2O$

**Mulige Reduksjoner**

$Zn^{2+}(aq) + 2e^- → Zn(s)$

$2H_2O + 2e^- → H_2(g)+2OH^-$

$2H_2O → O_2+4H^+ + 4e^-$

**Mulige Oksidasjoner**

$Cu (s) → Cu^{2+}(aq)+2e^-$

$Cu(s) → Cu^+(aq)+e^-$

Her står **alle oksidasjonene over alle reduksjonene** i spenningsrekka. Det betyr at ingen av reduksjonene har høyt nok reduksjonspotensial til å drive en oksidasjon av kobber. Resultatet er at **ingen spontan reaksjon skjer**.

Metaller som ligger **under reduksjonen av H⁺-ioner** i spenningsrekka blir oksidert av syrer. Disse kalles **uedle metaller**.

De **edle metallene**, som ligger **over** H⁺ i spenningsrekka, kan også bli oksidert av syrer – men da skyldes det at **nitrat-ioner (NO₃⁻)** eller andre oksiderende anioner tar rollen som oksidasjonsmiddel sammen med H⁺.

**Vi kan se på hva som skjer når vi legger en bit kobber i konsentrert salpetersyre**

**Konsentrert Salptersyre**

$NO_3^-+4H^++3e^- → NO+2H_2O$

$e^0_{Red}=0.96V$

$Cu(s) → Cu^{2+}+2e^-$

$E^0_{celle} = 0.96-0.34=0.62V$ → Spontan

Det som er forventet å kunne er: Hva edle og uedle metaller er og hvilke som kan oksideres med syre og de som trenger konsentrerte syrer. 

**Altså**

- Uedle metall + syre → reaksjon
- Edelt metall + vanlig syre → ingen reaksjon
- Edelt metall + konsentrert oksiderende syre → reaksjon

# Galvanisk [4.4] - Kjemisk energi → elektrisk (reaksjonen skjer spontant) {bg:#ecfdf4}

## Elektrokjemisk celle

Når vi snakker om celler deler vi de opp i to ulike typer- galvaniske og elektrolyse. Forskjellen er ganske enkel. Galvaniske celler består av adskilte redoksreaksjoner som skjer spontant og danner strøm. Hvis en reaksjon ikke skjer spontant kan den fremdeles skje, men trenger da tilførsel av elektroner. Dette gjør vi med å sette på strøm. 

En elektrokjemisk celle har to halv reaksjoner koblet via ledning (ytre krets) og salt bro (indre krets). Her finner vi to typer:

**Galvaniske celler**

Spontan reaksjon → lager strøm. Her går strømmen fra anode → katode i ytre krets. Ionene beveger seg i indre kretsen for å opprettholde ladnings balanse

**Elektrolyse celler**

Ikke-spontan reaksjon → bruker strøm

### En redoksreaksjon kan deles opp i to halv reaksjoner

**Oksidasjon:** elektroner avgis

**Reduksjon:** elektroner tas opp

![Når reaksjonene skjer atskilt, kan elektroner gå i en ytre krets og ioner i indre krets. Dette er strøm.](https://i.ibb.co/BHm3qj4D/Oksidasjon.png)

Når reaksjonene skjer atskilt, kan elektroner gå i en ytre krets og ioner i indre krets. Dette er strøm.

## Hvordan fungerer cellene?

![Daniell-cellen er et eksempel på en galvanisk celle.](https://i.ibb.co/wNKjVQhn/Saltbro.png)

Daniell-cellen er et eksempel på en galvanisk celle.

### Metall staver i vann

Når metall står i vann, løsner noen atomer som positive ioner, mens elektroner blir igjen. Da blir metallet svakt negativt. Samtidig har ulike metaller ulik tendens til å gi fra seg elektroner. Når disse to ulike metallene kobles sammen vil elektroner gå fra det mer reaktive metallet til det mindre reaktive. Dette gir en målbar spenning.

### **Halvceller og elektrode**

![Oksen Anton.png {float=right}](https://i.ibb.co/7x3Xz2rP/Oksen-Anton.png "{0.7}")
En halv celle består av en elektrode og en elektrolytt. En elektrode er de metall stavene vi putter i løsningen. Elektroden der oksidasjonen skjer kalles **anode** og **katode** hvor reduksjonen skjer. Oksidasjonen skjer alltid på anoden, mens reduksjonen skjer alltid på katoden.

I en galvanisk celle går reaksjonen av seg selv og lager strøm. Den er spontan. Her er anoden **(-)** og katoden **(+)**. Anoden er negativ i galvaniske celler fordi metallet fra anoden gir fra seg elektroner. Et overskudd av elektroner fører til en negativ elektrode. 

Det er viktig å merke seg at fortegnene vil endre seg i en elektrolyse celle. Den er ikke spontan, hvor strømmen som blir tilført tvinger reaksjonen motsatt vei. Strømkilden presser elektronene inn i katoden som får et overskudd av elektroner (blir negativ) og strømkilden trekker elektroner ut av anoden og blir et underskudd av elektroner (blir positiv). Fremdeles skjer oksidasjonen fortsatt alltid på anoden og reduksjonen alltid på katoden, bare at reaksjonen går andre veien. 

| **Galvaniske celler** | **Elektrolyse celler** |
| --- | --- |
| **Anode = negativ (-)** | **Anode = positiv (+)** |
| **Katode = positiv (+)** | **Katode = negativ (–)** |
{columns}

## **Saltbroen**

Saltbroen hindrer at det bygger seg opp ladning i halvcellene når redoksreaksjonen går.

Ved anoden dannes det hele tiden **positive ioner**, og ved katoden forsvinner **positive ioner**, slik at løsningen der blir mer negativ. Uten en saltbro ville denne ladningsforskjellen stoppe elektronflyten.

Saltbroen inneholder en løsning med **frie ioner** (f.eks. **$K^+$** og $NO_3^-$) som kan bevege seg for å utjevne ladningen:

- **Negative ioner** fra saltbroen går til anoden der positiv ladning bygges opp.
- **Positive ioner** går til katoden der negativ ladning bygges opp.

Slik holdes begge halvcellene elektrisk nøytrale, og reaksjonen kan fortsette slik at cellen leverer strøm.

### Cellepotensial ($E^0$ celle) 

Cellepotensialet er **den elektriske spenningen** en galvanisk celle kan levere. Det skyldes forskjellen i hvor lett stoffene i de to halvreaksjonene oksideres og reduseres. Jo større forskjell, desto høyere cellespenning.

$E^0_{\ celle} = E^0_{\ red} + E^0_{\ oks}$

Et stoff med **mest positivt**  $E^0_{\ red}$ **** blir lett redusert (sterk oksidasjonsmiddel).

Et stoff med **mest negativt**   $E^0_{\ red}$ blir lett oksidert (sterkt reduksjonsmiddel).

**Når vi lager en galvanisk celle**

Stoffet med **høyest**  $E^0_{\ red}$ blir **katode** (reduksjon).

Stoffet med **lavest**  $E^0_{\ red}$ må snus til oksidasjon → vi skifter fortegn.

### Eksempel: Beregning av celle spenning

$Mg(s)$ og $Ag^+(aq)$

**Finn reduksjons potensialene i tabell**

| $Mg^{2+} + 2e^- \rightarrow Mg(s)$  | $E^\circ_{\text{red}} = -2.36\ \text{V}$ |
| --- | --- |
| $Ag^+ + e^- \rightarrow Ag(s)$  | $E^\circ_{\text{red}} = +0.80\ \text{V}$ |

**Bestem hva som oksideres og reduseres**

- $Ag^+$ har høyest $E^\circ_{\text{red}}$ → **reduseres** (katode).
- $Mg(s)$ har mest negativt $E^\circ_{\text{red}}$ → **oksideres** (anode).

**Snu Mg-reaksjonen til oksidasjon**

$Mg(s) \rightarrow Mg^{2+} + 2e^-$

$E^\circ_{\text{oks}} = +2.36\ \text{V}$ (fortegnet skifter)

**Summer potensialene**

$E^\circ_{\text{celle}} = E^\circ_{\text{red}} + E^\circ_{\text{oks}}$

$E^\circ_{\text{celle}} = 0.80\ \text{V} + 2.36\ \text{V} = 3.16\ \text{V}$

### Sammenheng mellom ladning, stoffmengde, strøm og tid

Ladning, strøm og tid er direkte knyttet sammen gjennom definisjonen av én coulomb. Én coulomb er den ladningen som transporteres når en strøm på én ampere går i ett sekund. Dette gir sammenhengen

$Q = I \cdot t$ 

der ladningen $Q$ øker proporsjonalt med både strømstyrken $I$ og tiden $t$. Vi møter denne oftest som 1C = 1A * sek.

For å koble dette til stoffmengde brukes Faradays konstant, som angir hvor stor ladning én mol elektroner bærer:

$F = 96485\ \text{C/mol e}^-$

Vi kan dermed bestemme hvor mange mol elektroner som har blitt overført ved å dele ladningen på Faradays konstant:

$n(\text{e}^-) = \dfrac{Q}{F}$

En større målt ladning tilsvarer altså flere mol elektroner som deltar i reaksjonen.

## Sammenheng mellom energi, cellespenning og Gibbs fri energi

Når vi jobber med galvaniske celler handler det egentlig bare om hvor **«sterkt»** reaksjonen ønsker å gå av seg selv. Dette kan vi uttrykke både elektrokjemisk og termodynamisk.

Cellespenningen $E^\circ_{\text{celle}}$ forteller hvor stor drivkraft den elektriske reaksjonen har. En positiv cellespenning betyr at elektronene naturlig vil flyte fra anoden til katoden uten at vi trenger å tilføre energi.

Dette henger direkte sammen med Gibbs fri energi, som beskriver om en reaksjon er spontan eller ikke. Sammenhengen er

$\Delta G = -n \cdot F \cdot E^\circ_{\text{celle}}$

Her vil et positivt $E^\circ_{\text{celle}}$ gjøre hele uttrykket negativt, og et negativt $\Delta G$ betyr at reaksjonen er spontan.

Derfor kan vi bruke følgende regel:

- $E^\circ_{\text{celle}} > 0$ → reaksjonen går av seg selv (Spontan)
- $\Delta G < 0$ → reaksjonen går av seg selv (Spontan)

De to sier egentlig akkurat det samme, bare sett fra ulike sider:

cellespenningen viser den elektriske drivkraften, mens Gibbs fri energi beskriver den termodynamiske.

## Eksempel: hvor mye kobber avsettes?

Vi skal finne ut hvor mye kobber som avsettes når $\text{Cu}^{2+}$ reduseres til fast kobber.

Gitte verdier:

- $I = 0{,}050\ \text{A}$
- $t = 1\ \text{min} = 60\ \text{s}$

Først regner vi ut ladningen som har gått gjennom kretsen:

$1C = 1A \cdot sek = 0{,}050 \cdot 60 = 3{,}0\ \text{C}$

Denne ladningen består av elektroner som faktisk gjør reduksjons jobben. For å finne ut hvor mange mol elektroner det tilsvarer, deler vi på Faradays konstant:

$n(\text{e}^-) = \dfrac{Q}{F} = \dfrac{3{,}0}{96485} = 3{,}11 \times 10^{-5}\ \text{mol e}^-$

Reduksjonen som skjer er

$\text{Cu}^{2+} + 2\text{e}^- \rightarrow \text{Cu}$

Vi ser at det trengs 2 mol elektroner for å lage 1 mol kobber. Derfor deler vi stoffmengden elektroner på to:

$n(\text{Cu}) = \dfrac{1}{2} \cdot n(\text{e}^-) = \dfrac{1}{2} \cdot 3{,}11 \times 10^{-5} = 1{,}56 \times 10^{-5}\ \text{mol}$

# Elektrolyse [4.6] Elektrisk energi → kjemisk (vi tilfører strøm) {bg:#eeebfa}

- Anoden er positiv og går fra + til -, dette trenger energi
- Ikke spontant $E^0$  celle er negativ, $\Delta$G er positiv
- Skjer i en celle med to elektroder med strømkrets med strømkilde mellom
- Reduksjonen skjer på katoden (som er negativ) og oksidasjonen skjer på anoden (som er positiv)
- Brukes til å fremstille metaller slik som Na(s)
- Elektrolyse av stoffer i vannløsning: red/ oks av vann er en mulighet vi må sjekke

Antioksidanter hindrer uønsket oksidasjon ved å bli oksidert selv. Dette beskytter stoffet vi vil bevare.

Generell oksidasjon av matvarer, materialer, medisiner eller kosmetikk er negativt fordi det kan føre til nedbrytning eller dårligere kvalitet.

**Frie radikaler** er atomer eller atomgrupper med et uparret elektron. De er svært reaktive og kan starte kjedereaksjoner, som for eksempel oksidativt stress i kroppen.

Vanlige antioksidanter inkluderer:

- **Sulfitter**
- **Askorbinsyre (vitamin C)**
- **Sitronsyre**
- **Tokoferoler (vitamin E, fettløselige)**